Strings - Стринговете в C# представляват обекти от класът System.String. 
Те се декларират като всяка друга променлива: String someString;
Дали ще използваме главна или малка буква (String/string) е без значение, тъй като 
string (с малка буква) е резервирана дума в C# точно за деклариране на стрингове. 
За разлика от други обекти, при стринговете е възможно да се инициализират директно 
чрез използване на кавички: someString = "Hello"; . Възможно е също и да се инициализират 
чрез извикване на някой от контрукторите на класът: someString = new String('*', 5);
Последният пример ще създаде стринг от пет звездички. Друго характерно за стринговете е, че
при промяна на съществуват стринг, в паметта не се отразява промяна, а се записва нов стринг,
който представлява стария стринг + промените. Стринговете представляват масив от char елементи
и като всеки масив може да бъде обхождан. Можем да събираме и сравняваме стрингове, като събирането
се нарича още конкатенация. Събирането и сравняването може да се извърши чрез извикване на функция
или чрез използване на операторите за събиране и сравнение. 
Едни от най-важните методи на класът String са:

Split() - което сплитва стринга по даден списък от char-ове
Trim() - изрязва в края пак по даден списък от char-ове
Replace() - заменя всички срещания на даден субстринг с друг
Compare() - сравнява два стринга
IndexOf() - връща индекс на първото срещане на субстринг
LastIndexOf() - връща индекс на последното срещане на субстринг
Substring() - връща субстринг от дадена позиция + брой символи
Remove() - маха символи от дадена позиция + брой символи
ToLower() - връща стринг където всички големи букви са направени на малки
ToUpper() - връща стринг където всички малки букви са направени на големи
Concat() - конкатенира два стринга
